是時(15)若干百千諸天子踊躍歡喜。於虚空中同聲(16)唱言。我於閻浮提。再見法輪轉。

須菩提語諸(17)天子。非初轉非二轉。何以故。般若波羅蜜法(18)中無轉無還。

佛告須菩提。摩訶波羅蜜是菩(19)薩般若波羅蜜。所謂於一切法無轉無著。得(20)阿耨多羅藐三菩提。亦無所得。轉法輪時亦(21)無所轉。無法可還無法可示無法可見。是法(22)不可得故。何以故。須菩提。空不轉不還。無相(23)無作無起無生。無所有不轉不還。如是説名(24)爲説般若波羅蜜。無聽者無受者無證者。亦(25)無以法作福田者。


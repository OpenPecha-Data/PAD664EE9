(25)如是我聞。一時佛在王舍城耆闍崛山中。與(26)大比丘僧千二百五十人倶皆是阿羅漢。諸(27)漏已盡如調象王。所作已辦捨於重擔。逮得(28)己利盡諸有結。正智解脱心得自在。唯除阿(29)難。

爾時佛告須菩提。汝樂説者。爲諸菩薩説(537b1)所應成就般若波羅蜜。

舍利弗。即作是念。須(2)菩提。自以力説。爲承佛神力。

須菩提知舍利(3)弗心所念。語舍利弗言。佛諸弟子敢有所説(4)皆是佛力。所以者何。佛所説法於中學者。能(5)證諸法相。證已有所言説。皆與法相不相違(6)背。以法相力故。


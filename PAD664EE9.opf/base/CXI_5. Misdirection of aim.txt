聽法者樂欲聽受讀誦。如是不(4)和合亦爲魔事。

復次須菩提。若書讀誦説般(5)若波羅蜜時。有人來説三惡道苦。地獄中有如(6)是苦。畜生餓鬼中有如是苦。不如於是身盡(7)苦取涅槃。何用更生受是諸苦。如是須菩提。(8)菩薩當知亦爲魔事。復次須菩提。若書讀誦(9)説般若波羅蜜時。若有人來讃歎天上快樂。(10)欲界中有極妙五欲快樂。色界中有禪定快(11)樂。無色界中有寂滅定樂。是三界樂。皆無常(12)苦空壞敗之相。汝於是身。可取須陀洹果斯(13)陀含果阿那含果阿羅漢果。


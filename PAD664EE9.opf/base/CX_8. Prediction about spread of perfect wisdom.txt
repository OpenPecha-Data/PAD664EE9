舍利弗。如來滅後般若波羅(28)蜜。當流布南方。從南方流布西方。從西方流(29)布北方。舍利弗。我法盛時無有滅相。北方若(555b1)有乃至書寫受持供養般若波羅蜜者。是人(2)亦爲佛眼所見所知所念。

舍利弗白佛言。世(3)尊。後五百歳時。般若波羅蜜當廣流布北方(4)耶。舍利弗。後五百歳當廣流布北方。其中善(5)男子善女人。聞般若波羅蜜。受持讀誦修習。(6)當知久發阿耨多羅三藐三菩提心。


(4)釋提桓因作是念。長老須菩提智慧甚深。不(5)壞假名而説實義。念已語須菩提言。如是如(6)是須菩提。如須菩提所説。菩薩應如是學。菩(7)薩如是學者。不學須陀洹果斯陀含果阿那(8)含果阿羅漢果辟支佛道。若不學是地。是名(9)學佛法學薩婆若。若學佛法學薩婆若。則學(10)無量無邊佛法。若學無量無邊佛法者。不(11)爲増減色學。不爲増減受想行識學。不爲受(12)色學。不爲受受想行識學。是人於法無所取(13)無所滅故學。

舍利弗語須菩提。行者不爲取(14)薩婆若。不爲滅薩婆若故學。

須菩提言。如是(15)如是舍利弗菩薩乃至薩婆若。不取不滅故(16)學。如是觀時。能學薩婆若能成就薩婆若。

爾(17)時釋提桓因語舍利弗。菩薩摩訶薩般若波(18)羅蜜。當於何求。舍利弗言。般若波羅蜜當於(19)須菩提所轉中求。釋提桓因語須菩提。是誰(20)神力。須菩提言。是佛神力。憍尸迦。如所問般(21)若波羅蜜當於何求。般若波羅蜜不應色中(22)求。不應受想行識中求。亦不離色求。亦不離(23)受想行識求。何以故。色非般若波羅蜜。離色(24)亦非般若波羅蜜。受想行識非般若波羅蜜。(25)離受想行識亦非般若波羅蜜。


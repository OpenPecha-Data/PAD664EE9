爾時阿難白佛言。世(26)尊。世尊不讃説檀波羅蜜名。不讃説尸羅波(27)羅蜜羼提波羅蜜毘梨耶波羅蜜禪波羅蜜名(28)何以故。但讃説般若波羅蜜名。佛告阿難。(29)般若波羅蜜導五波羅蜜。阿難於意云何。若(544b1)布施不迴向薩婆若。成檀波羅蜜不。阿難言。(2)不也世尊。若持戒忍辱精進禪定智慧。不迴(3)向薩婆若。成般若波羅蜜不。阿難言。不也世(4)尊。阿難。是故般若波羅蜜爲五波羅蜜導。阿(5)難。譬如大地。種散其中。因縁和合即得生長。(6)不依此地終不得生。阿難。如是五波羅蜜住般(7)若波羅蜜中而得増長。爲般若波羅蜜所護(8)故。得向薩婆若。是故阿難。般若波羅蜜爲五(9)波羅蜜作導。


其所住(18)處非人不能得其便。若男若女若大若小。爲(19)非人所持寶珠至其處非人則去。若有熱病(20)珠能除滅。若有風病以珠著身上風患即除。(21)若有冷病以珠著身上冷患亦除是珠住處夜(22)時能爲明。熱時能爲涼。寒時能爲温。珠所住(23)處蛇毒不入。若男若女若大若小。爲毒虫所(24)螫。以珠示之毒即除滅。若諸目患以珠著目(25)上目患即除。世尊。又是寶珠若著水中與水(26)同色若以白繒裹著水中水色即白若以青黄(27)紫赤種種色繒。裹著水中。水即各隨其色。水(28)濁即爲清。是珠成就如是功徳。

爾時阿難問(29)釋提桓因。此是閻浮提寶爲是天上寶。釋提(545c1)桓因言。此是天上寶。閻浮提人亦有是寶。但(2)功徳少而重。天上寶珠功徳多而輕。人寶比(3)天寶。算數譬喩所不能及。世尊。若是珠在篋(4)中雖擧珠去。以珠功徳故其篋則貴。世尊以(5)般若波羅蜜薩婆若智功徳故。如來滅後舍(6)利得供養。以如來舍利。是薩婆若智所住處(7)故。我於二分之中取般若波羅蜜。


須(11)菩提。惡魔雖欲伺求斷絶亦不能得。舍利弗(12)白佛言。世尊。誰神力故。惡魔不能留難般若(13)波羅蜜。舍利弗。佛神力故惡魔不能留難。舍(14)利弗。亦是十方無量世界現在諸佛神力故。(15)惡魔不能留難。諸佛皆共護念是菩薩故。惡(16)魔不能得便。何以故。舍利弗。菩薩爲諸佛所(17)護者。法應無有留難。何以故舍利弗。若人書(18)寫讀誦説般若波羅蜜。十方無量阿僧祇現(19)在諸佛法應護念。若有誦般若波羅＊蜜。當知(20)是菩薩佛護念故能誦通利。

世尊。善男子善(21)女人能受持讀誦般若波羅蜜。當知是人佛(22)眼所見。舍利弗。若善男子善女人。能受持讀(23)誦般若波羅蜜乃至書寫。當知是人佛眼所(24)見。舍利弗。若求佛道善男子善女人。受持讀(25)誦般若波羅蜜。則近阿耨多羅三藐三菩提。(26)乃至自書若使人書。書已受持讀誦。以是因(27)縁其福甚多。

